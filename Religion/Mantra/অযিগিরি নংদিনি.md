অযিগিরি নংদিনি নংদিতমেদিনি বিশ্ব-বিনোদিনি নংদনুতে  
গিরিবর বিংধ্য-শিরোঽধি-নিবাসিনি বিষ্ণু-বিলাসিনি জিষ্ণুনুতে ।  
ভগবতি হে শিতিকংঠ-কুটুংবিণি ভূরিকুটুংবিণি ভূরিকৃতে  
জয জয হে মহিষাসুর মর্দিনি রম্যকপর্দিনি শৈলসুতে ॥ 1 ॥

সুরবর-হর্ষিণি দুর্ধর-ধর্ষিণি দুর্মুখ-মর্ষিণি হর্ষরতে  
ত্রিভুবন-পোষিণি শংকর-তোষিণি কল্মষ-মোষিণি ঘোষরতে ।  
দনুজ-নিরোষিণি দিতিসুত-রোষিণি দুর্মদ-শোষিণি সিংধুসুতে  
জয জয হে মহিষাসুর মর্দিনি রম্যকপর্দিনি শৈলসুতে ॥ 2 ॥

অযি জগদংব মদংব কদংববন-প্রিযবাসিনি হাসরতে  
শিখরি-শিরোমণি তুঙ-হিমালয-শৃংগনিজালয-মধ্যগতে ।  
মধুমধুরে মধু-কৈতভ-গংজিনি কৈতভ-ভংজিনি রাসরতে  
জয জয হে মহিষাসুর মর্দিনি রম্যকপর্দিনি শৈলসুতে ॥ 3 ॥

অযি শতখংড-বিখংডিত-রুংড-বিতুংডিত-শুংড-গজাধিপতে  
রিপু-গজ-গংড-বিদারণ-চংডপরাক্রম-শৌংড-মৃগাধিপতে ।  
নিজ-ভুজদংড-নিপাটিত-চংড-নিপাটিত-মুংড-ভটাধিপতে  
জয জয হে মহিষাসুর মর্দিনি রম্যকপর্দিনি শৈলসুতে ॥ 4 ॥

অযি রণদুর্মদ-শত্রু-বধোদিত-দুর্ধর-নির্জর-শক্তি-ভৃতে  
চতুর-বিচার-ধুরীণ-মহাশয-দূত-কৃত-প্রমথাধিপতে ।  
দুরিত-দুরীহ-দুরাশয-দুর্মতি-দানব-দূত-কৃতাংতমতে  
জয জয হে মহিষাসুর মর্দিনি রম্যকপর্দিনি শৈলসুতে ॥ 5 ॥

অযি নিজ হুংকৃতিমাত্র-নিরাকৃত-ধূম্রবিলোচন-ধূম্রশতে  
সমর-বিশোষিত-শোণিতবীজ-সমুদ্ভবশোণিত-বীজ-লতে ।  
শিব-শিব-শুংভনিশুংভ-মহাহব-তর্পিত-ভূতপিশাচ-রতে  
জয জয হে মহিষাসুর মর্দিনি রম্যকপর্দিনি শৈলসুতে ॥ 6 ॥

ধনুরনুসংগরণ-ক্ষণ-সংগ-পরিস্ফুরদংগ-নটত্কটকে  
কনক-পিশংগ-পৃষত্ক-নিষংগ-রসদ্ভট-শৃংগ-হতাবটুকে ।  
কৃত-চতুরংগ-বলক্ষিতি-রংগ-ঘটদ্-বহুরংগ-রটদ্-বটুকে  
জয জয হে মহিষাসুর মর্দিনি রম্যকপর্দিনি শৈলসুতে ॥ 7 ॥

অযি শরণাগত-বৈরিবধূ-বরবীরবরাভয-দাযিকরে  
ত্রিভুবনমস্তক-শূল-বিরোধি-শিরোধি-কৃতাঽমল-শূলকরে ।  
দুমি-দুমি-তামর-দুংদুভি-নাদ-মহো-মুখরীকৃত-দিঙ্নিকরে  
জয জয হে মহিষাসুর মর্দিনি রম্যকপর্দিনি শৈলসুতে ॥ 8 ॥

সুরললনা-ততথেযি-তথেযি-তথাভিনযোদর-নৃত্য-রতে  
হাসবিলাস-হুলাস-মযিপ্রণ-তার্তজনেমিত-প্রেমভরে ।  
ধিমিকিট-ধিক্কট-ধিক্কট-ধিমিধ্বনি-ঘোরমৃদংগ-নিনাদরতে  
জয জয হে মহিষাসুর মর্দিনি রম্যকপর্দিনি শৈলসুতে ॥ 9 ॥

জয-জয-জপ্য-জযে-জয-শব্দ-পরস্তুতি-তত্পর-বিশ্বনুতে  
ঝণঝণ-ঝিংঝিমি-ঝিংকৃত-নূপুর-শিংজিত-মোহিতভূতপতে ।  
নটিত-নটার্ধ-নটীনট-নাযক-নাটকনাটিত-নাট্যরতে  
জয জয হে মহিষাসুর মর্দিনি রম্যকপর্দিনি শৈলসুতে ॥ 10 ॥

অযি সুমনঃ সুমনঃ সুমনঃ সুমনঃ সুমনোহর কাংতিযুতে  
শ্রিতরজনীরজ-নীরজ-নীরজনী-রজনীকর-বক্ত্রবৃতে ।  
সুনযনবিভ্রম-রভ্র-মর-ভ্রমর-ভ্রম-রভ্রমরাধিপতে  
জয জয হে মহিষাসুর মর্দিনি রম্যকপর্দিনি শৈলসুতে ॥ 11 ॥

মহিত-মহাহব-মল্লমতল্লিক-মল্লিত-রল্লক-মল্ল-রতে  
বিরচিতবল্লিক-পল্লিক-মল্লিক-ঝিল্লিক-ভিল্লিক-বর্গবৃতে ।  
সিত-কৃতফুল্ল-সমুল্লসিতাঽরুণ-তল্লজ-পল্লব-সল্ললিতে  
জয জয হে মহিষাসুর মর্দিনি রম্যকপর্দিনি শৈলসুতে ॥ 12 ॥

অবিরল-গংডগলন্-মদ-মেদুর-মত্ত-মতংগজরাজ-পতে  
ত্রিভুবন-ভূষণভূত-কলানিধিরূপ-পযোনিধিরাজসুতে ।  
অযি সুদতীজন-লালস-মানস-মোহন-মন্মধরাজ-সুতে  
জয জয হে মহিষাসুর মর্দিনি রম্যকপর্দিনি শৈলসুতে ॥ 13 ॥

কমলদলামল-কোমল-কাংতি-কলাকলিতাঽমল-ভালতলে  
সকল-বিলাসকলা-নিলযক্রম-কেলিকলত্-কলহংসকুলে ।  
অলিকুল-সংকুল-কুবলযমংডল-মৌলিমিলদ্-বকুলালিকুলে  
জয জয হে মহিষাসুর মর্দিনি রম্যকপর্দিনি শৈলসুতে ॥ 14 ॥

কর-মুরলী-রব-বীজিত-কূজিত-লজ্জিত-কোকিল-মংজুরুতে  
মিলিত-মিলিংদ-মনোহর-গুংজিত-রংজিত-শৈলনিকুংজ-গতে ।  
নিজগণভূত-মহাশবরীগণ-রংগণ-সংভৃত-কেলিততে  
জয জয হে মহিষাসুর মর্দিনি রম্যকপর্দিনি শৈলসুতে ॥ 15 ॥

কটিতট-পীত-দুকূল-বিচিত্র-মযূখ-তিরস্কৃত-চংদ্ররুচে  
প্রণতসুরাসুর-মৌলিমণিস্ফুরদ্-অংশুলসন্-নখসাংদ্ররুচে ।  
জিত-কনকাচলমৌলি-মদোর্জিত-নির্জরকুংজর-কুংভ-কুচে  
জয জয হে মহিষাসুর মর্দিনি রম্যকপর্দিনি শৈলসুতে ॥ 16 ॥

বিজিত-সহস্রকরৈক-সহস্রকরৈক-সহস্রকরৈকনুতে  
কৃত-সুরতারক-সংগর-তারক সংগর-তারকসূনু-সুতে ।  
সুরথ-সমাধি-সমান-সমাধি-সমাধিসমাধি-সুজাত-রতে  
জয জয হে মহিষাসুর মর্দিনি রম্যকপর্দিনি শৈলসুতে ॥ 17 ॥

পদকমলং করুণানিলযে বরিবস্যতি যোঽনুদিনং ন শিবে  
অযি কমলে কমলানিলযে কমলানিলযঃ স কথং ন ভবেত্ ।  
তব পদমেব পরংপদ-মিত্যনুশীলযতো মম কিং ন শিবে  
জয জয হে মহিষাসুর মর্দিনি রম্যকপর্দিনি শৈলসুতে ॥ 18 ॥

কনকলসত্কল-সিংধুজলৈরনুষিংজতি তে গুণরংগভুবং  
ভজতি স কিং নু শচীকুচকুংভত-তটীপরি-রংভ-সুখানুভবম্ ।  
তব চরণং শরণং করবাণি নতামরবাণি নিবাশি শিবং  
জয জয হে মহিষাসুর মর্দিনি রম্যকপর্দিনি শৈলসুতে ॥ 19 ॥

তব বিমলেঽংদুকলং বদনেংদুমলং সকলং ননু কূলযতে  
কিমু পুরুহূত-পুরীংদুমুখী-সুমুখীভিরসৌ-বিমুখী-ক্রিযতে ।  
মম তু মতং শিবনাম-ধনে ভবতী-কৃপযা কিমুত ক্রিযতে  
জয জয হে মহিষাসুর মর্দিনি রম্যকপর্দিনি শৈলসুতে ॥ 20 ॥

অযি মযি দীনদযালুতযা করুণাপরযা ভবিতব্যমুমে  
অযি জগতো জননী কৃপযাসি যথাসি তথানুমিতাসি রমে ।  
যদুচিতমত্র ভবত্যুররী কুরুতা-দুরুতাপমপা-কুরুতে  
জয জয হে মহিষাসুর মর্দিনি রম্যকপর্দিনি শৈলসুতে ॥ 21 ॥

ইথি শ্রী মহিষাসুর মর্দিনি স্তোত্রম্ ||